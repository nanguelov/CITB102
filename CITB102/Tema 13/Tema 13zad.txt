Вектори и масиви.

1. Напишете програма, която чете от стандартния вход брой елементи и след това - въпросните елементи. След това програмата да чете до края на входа следните команди:

"sum" - изведете на нов ред сумата на числата
"avg" - изведете на нов ред средното аритметично на числата
"min" - изведете на нов ред най-малкото от числата
"max" - изведете на нов ред най-голямото от числата
Допълнение 1: реализирайте програмата, като на база на въведена команда извиквате написана от вас функция за всяка от командите, пр. при команда "sum" извикайте процедура "computeSum(numbers)", която не връща резултат, а изпълнява необходимите странични ефекти, т.е. смята сумата и я изпечатва, и работи върху вектора (т.е. векторът се предава като аргумент).

Допълнение 2: добавете нова команда "ins", след която следва въвеждане на ново число (пр. въведената линия е "ins 55.4").

Допълнение 3: добавете нова команда "del", след която следва въвеждане пореден номер на число, което трябва да се изтрие (пр. линията на входа е "del 3" и трябва да изтриете третия елемент от числата и програмата да продължи да работи коректно с останалите команди).