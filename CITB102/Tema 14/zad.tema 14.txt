Задачи

1. Напишете програма, която чете от стандартния вход (до края на входа) двойки низове и ги сравнява дали са еднакви, като изпечатва за всяка двойка на нов ред "YES", ако са еднакви и "NO" в противен случай. Сравняването да се извърши в отделна функция, която приема двата низа по референция и връща резултат дали са еднакви. Сравнението да игнорира разликите в малки и главни букви (case insensitive).

2. Напишете програма, която имплементира substitution cipher, а именно: криптира даден текст с ключ, като ротира буквите в текста с толкова позиции, колкото е определено в ключа (пр. ако ключа е 3, буквата 'a' става 'd', 'y' става 'b' и т.н.). Програмата да чете от стандартния вход ключа, поредица от цифри дълга от 1 до 1000, и след това да чете до края на входа самия текст, който трябва да бъде криптиран. На стандартния изход се извежда вече криптирания текст със запазена пунктуация, интервали и нови редове. Ключът съдържа повече от една ротация, като всяка ротация се използва по веднъж за ротирането на буква от ясния текст, докато се стигне до края на ключа - тогава се почва от началото на ключа.

Важно: ако резултата от изпълнението на програмата се подаде на същата програма с обърнат ключ (вместо 3, ключа е 23), програмата трябва да възстанови началния текст в абсолютно същия вид.

3. Напишете програма, като използвате кода от файл vec2.cpp, която да събира два вектора, прочетени от стандартния вход и изпечатва резултата им.

пр. 

Input:

3 3.5

6 6.6

Output:

[9 10]